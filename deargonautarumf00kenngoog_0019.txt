...15-.

Hanc explicationem cum improbet, Stenderus ⁰) concedit
quidem Aeaeam et Aeam eadem nomina esse , sed diversas
terras significare contendit inductus iis, quae Hesiodus tra-
didisse fertur 1⁰) ,· insidentem currui Solis Circen in insulam
Tyrrheniae propinquam pervenisse.

Circen initio in patris aedibus habitasse etiam probatur
campo Circaeo, ² cuius in Colchorum terra siti mentionem

ὁ fecit Apollonius Rhodius 11) et Timaeus ²2).

Sed quis est, qui non intelligat hanc fabulam, qua Cir·
cen non solam emigrasse, sed cochleae instar partem alteram
pristini domicilii secum abstulisse, alteram Aeetae fratri
permisisse, ut credamus, cogimur, inventam esse ab Hesiodo,
ut quae inter Odysseam et Argonautarum carmina intererat,
explicaret discrepantiam.

Nam apud Homerum quoque Aeetes et Circe tam arcte
coniuncti sunt, ut recte O. Muellerus 1³) coniecerit in Odys-
sea eos Aeam insulam occidentem versus sitam una habi-
tantes fingi.

Loci a Stendero ex Iliade citati propter auctorum diver-
sitatem nihil demonstrant.

Sane Aeetes cum a patre non immortalitatem nec vires
divinas relictas acceperit , potestatem fata heroum Homeri·
corum moderandi non habet3 quare fabula ab Homero com-
mutata Argonauticon poetae, praesertim cum, quo Circe functa
erat, muneris partes Medea , veneficiorum ‚non minus perita

Aeetae filia, omnino expleret, ut et ipsi viam mutarent, non
sunt adducti.

 

9) De Arg. exp. fab. hist. crit. pag. 21.

10) schol. Apoll. Rhod. ΙΙΙ. 311. Eandem fabulam narrat Dio-
dorus Sicul. IV, 45 et Apoll. Rhod. III, 310- 3133 cf. Valer. Flacc.
VII, 217-234.

11) Argonautica ed. R. Merkel, Lipsiae, 1854: ΙΙ, 4ΟΟ; III,
200.

12) schol. Apoll. Rhod. Π, 400 (fr. 9).

13) Orch. pag. 270.

