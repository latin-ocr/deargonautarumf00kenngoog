...26-

a Bernhardyo 21) stare malim rato Eratosthenem in carmine
Mercurii, cum ab eius dei pueritia initium sumeret, fabulas,
quae ad stellas pertinent, enarrasse. Hillerus 22) ipse, quem
Robertus tantopere laudat, Bernhardyum, quoniam caelestia
quaedam in illo carmine exposita erant, cum specie quadam
probabilitatis disputasse concedit, neque vero sententiam eius
amplexus est, quia alterum librum Eratosthenis, quo fabulae
ad sidera spectantes continebantur, exstitisse traditur.

At si ludi quidam magister neglecto reliquo ornatu solas

stellarum fabulas in usum scholarum excerpsit, nonne huius

generis = opuS, quo quae Eratosthenes de rebus animalibusque
inter sidera constitutis persecutus est ‚ referebantur, usus
loquendi consuetudine, quam adhuc tenemus, remota fraude
Eratosthenis Catasterismos dicere potuit? Hanc autem in-
scriptionem perverse interpretati posteriorum temporum scrip-
tores ab ipso Eratosthene Catasterismos prosa oratione com-
positos esse crediderunt, cui simile etiam Eumelo contigisse
e Pausania 23) apparet. Rem si ita esse censemuS, et valet
testium auctoritas nec nos mira pro certo habere cogimur.
Sed ut ad instituta redeamus , ecce quae in Catasteris-
mis 2⁴), in Hygini astronomia 2⁵), in scholiis Arati 2⁶) Germa-
nicique 2⁷) de fabula Phrixea Eratosthenica supersunt:

Phrixum et Hellen cum aries a Nephele matre datus
mare transportaret, illam in¹ Hellespontum ab ea nominatum
deiecit. Helle servata est a Neptun0, cui iuncta filium
Paeonem peperit. Phrixum autem aries pontum Euxinum
transvectus ad Aeetam regem pertulit, tum vellus aureum
sibi ipse detraxit Phrixoque memoriae causa dedit, denique

 

 

21) Eratosthenica p. 111 sqq.

22) Eratosthenis carminum reliquiae; disp. et expl. Ed. Hiller,
Lipsiae 18723 pag. 67. ’

Ι23) Descr. Gr. Π, 1, 1.

24) cap. XIX.

25) 11, 20.

26) ad v. 225. ·

27) schol. Basil. (BP) 79, 183 schol. Sangerm. (G) 142, 20.,

 

