...11.....

esse , qua constat redigi in memoriam emporia , quae quin
Phoenices in oris et insulis Graeciae olim constituerint, nemo
est qui dubitet.‘ Quos cum ubique loca ad rem accommoda-
tissima seligerent , cui mirum videbitur non fugisse sinum
Pagasaeum , qui faciles appulsus et aditus in terram silvis
frugibusque abundantem patefaceret 1).

Phoenicum exemplo incitati mox Graeci quoque mare
sunt ausi intrare, quorum primos longius navigavisse Minyas
ipsae Argonautarum fabulae testantur.

Profecti vero sunt Minyae pariter atque· duces eorum et
magistri nulla alia de causa, quam ut mercaturam facerent.
Quae sententia confirmatur munere , quo Homerus J asonis
filium Euneum fungentem inducit. Is enim ubi amplissimo
dono ab Atridis praecipuum vendendi ius redemit, aere, ferro,
taurorum pellibus , bubus , captivis ‚ vina Achivis divendit 2).
Alias Eetioni vendit Lycaonem, Priami filium, quem ab
Achille mercatus est argentea amphora ³).

Hanc quidem explicationem Weichertus 4) ad vetera illa
tempora minime accommodatam esse putat, sed obliviscitur
has primas navigationes non Achaeorum fuisse, ut e priore
pulsi novam patriam vi armorum expugnarent, sed de stirpe
Aeoli Minyarum , quos cum negotiandi ac navigandi studio
tum ingentibus divitiis semper praestitisse ipse ait ⁵).

Attamen concedam Minyas nec sola quaestus cupiditate,
ut illorum itinerum pericula subirent, impulsos esse, sed etiam
studio orbem terrarum cognoscendi, neque in nimiam religio-
nem vertisse ab inferioribus vi capere, non pretio emere,

quae sibi placerent.

Se committunt igitur Minyae, quod eis obvium erat,
mari Aegaeo et ad orientem versus in terram· longinquam
perveniunt, unde, postquam multis periculis in dies magis

 

1) Bursian, Geographie von Grieehenland, H, 2 p. 43.
2) Il. VH, 467 sqq. Ἴ
3) Π. XXI, 40 sqq. XXIII, 741 sqq„ cf. Strab. Ι, 2, 333 383 40. ·
4) Ueber Apoll. Rhod. pag. 128.
5) Ueber Apollon. pag. 112.

