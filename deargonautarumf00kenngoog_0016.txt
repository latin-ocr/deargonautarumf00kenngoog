-12-..

auctis perfuncti sunt , denique incolumes et divitiis onerati

· in patriam reveniunt.

Quam terram ignotam fama omnibus l miraculis exorna-
vit. Videbatur populo esse ea, quae Solis palatium sustine-
bat eoque Αἶα id est γαῖα, terra κατ’ ἕξοχήν, nominaba-
tur Β). Soli Aeam habitanti Aeetae ⁷) erat cognomen, quod
postea deo ademptum et homini ficto inditum est, qui eius
filius Aeaeque rex putabatur.

Haec Aea nescio an fuerit initio Lemnus, ubi Minyas
consedisse uxoresque indigenas duxisse pro certo affirmari
oportet. Quorum posteris ad ipsos Argonautas relatis, ut·
repentinus horum cum Lemniadibus concubitus veri similior
videretur, fabula de maritorum perfidia neceque inventa est.

Mox autem Asiam minorem Aeam habitam esse ex eo
concludere velim, quod Teos ab Athamante condita esse pro-
ditur ⁸).

Paulatim vero· expeditionis finis longius atque longius
prolatus iam ante Homeri aetatem in Ponti Euxini ora
quaerendus est, si iure suspicor Symplegadum fabulam ex·
illo oculorum ludibrio ortam esse, quo litora Bospori medio-
cribus et paene paribus intervallis inter se distantia inve-
hentibus concurrere videbantur. ’

His igitur Minyarum navigationibus debet originem de·
Argonautarum expeditione fabula.

A qua restricte distinguenda est et fabula Phrixea — et
Jasonea, quae, cum utrique velluS‚ symbolum nubis, commune
sit, ad ea quae in rerum natura fiunt, revocantur.

Phrixus significat imbrem ex nube cadentem ‚ Helle
splendorem coeli vespertini nubibus reflexum. Ab huius cultu
per Minyas in Asiam propagato Hellespontus nomen accepit.
Sed sub ea voce vetustissimis temporibus non modo fretum

 

6) conf. Mueller. Orch. pag. 269 3- Stender. de Argonautarum ad
Colchos usque expeditione fabulae historia critica, Kiliae 18743
pag. 29.

7) conl. Stephan. Byzant. s. v. 'Alta

8> Strab. XIV, 1, 8.

