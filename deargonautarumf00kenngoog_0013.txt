..- 9 ..--
§.a

Rece ntiores plerique Argonautas commercii causa
expeditionem in Colchida usque obiisse suspicabantur sive
auri sive, ut Is. Vossius ¹) mavult, pretiosarum pellium et
praesertim Zibellinarum abundantia allectos.

Quibus respondet W eiche rtus ex eo, quod arietis pa-
tria non ColchiS, sed Thessalia sit, sequi opes, in quas vellus
aureum accipiatur, hinc illuc esse translatas 2).

Itaque ipse vellus interpretatur divitias , quibuscum
Phrixus dissensionibus domesticis coactus clam navi, quam
nisus auctoritate nonnullorum veterum scriptorum, cum moris
fuerit apud Graecos navibus nomina bestiarum indere, qua—
rum imagines prorae sint appositae, arietem intelligere non
dubitat, in terram Colchorum confugerit ⁸).

Phrixum autem ab Aeeta interfectum ut ulciscerentur,
vel si alteram fabulae formam praeferas, eius divitias in sacro
nemore depositas recuperarent, Graecos duce J asone e Thes-
salia iu Colchidem navigasse atque incolumes nec re infecta
rediisse 4).

At arbitrari fugam Phrixi reapse causam expeditionis
Argonautarum fuisse iuxta leviter est iudicantiS, ac si quis
Helenae raptum veram belli Troiani causam statuere velit.

Praeterea cum Ο. Muellero ⁵) obiciendum est initio neque
universorum Graecorum, sed modo Minyarum viros fortissimos
esse profectoS, unde postea Argonautis nomen erat MinyiS,
neque Colchida petiisse, quam usque ad Eumeli aetatem
nemo noverat, sed terram incertam nomine Aeam.

Primus viam ad rectam huius fabulae interpretationem
munivit Ο. Muellerus neque vero satis dilucide disputavit
aut omnes potuit expedire difficultates: ··

 

1) ad Catuli. carm. LXIV, 5.

2) Ueber Apoll. Rhod. pag. 115.

3) ibid. pag. 121 sq.

4) ibid. pag. 123 sqq„ 106.

5) Orchomenos und die Minyer von Karl Otfried Muller. Zweite
Ausgabe von F. W. Schneidewin. Breslau, 1844. pag. 253 et 269.· ⁷·

 

