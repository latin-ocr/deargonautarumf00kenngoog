..30-

memoret, qui dicitur parens historiae, Herodotus Hali-
carnasseus:

Athamas, Aeoli filius, cum Inone necem Phrixo molitus
est ²⁷). Quem eripuit aries una cum Helle sorore. Haec in
mare decidit eiusque sepulchrum etiam Xerxis temporibus
in Chersonneso monstrabatur 2⁸). Phrixus autem incolumis
pervenit Aeam Colchidis, ubi deposito vellere 33) Aeetae filiam
uxorem duxit exque ea genuit Cytissorum. Interea Achaei
ex oraculo Athamantem terram lustrandi causa mactaturi
erant, cum Cytissorus in patriam reversus eum morte liberat.
Itaque in eius posteros dei ira cecidit ³⁰). E quibus cum
natu maximus curiam introibat, sacrificio destinabatur, quod
fuga evitare potuit ³1).

Haec quamvis obscura cum e cultu deorum fluxisse vi-
deantur, ad vetustiora tempora pertinent, quam quae epici
poetae libere variata memoriae prodiderunt.

Cytisorum, Phrixi filium , Eph oru s Cytorum vocavit,
unde emporium Sinopensium nomen duxisset ³²).

In Diodori Siculi bibliotheca historica 33) fabulae
Phrixeae haec fere forma repperitur:

PhrixuS, Athamantis filius, propter novercae insidias cum
Helle sorore e Graecia fugit. Quos oum ex deorum consilio
aries aureo vellere indutus in Asiam traiceret, puella decidit
in mare, quod ab ea Hellespontus appellabatur, Phrixus au-
tem Ponto superato in Colchida pervenit ibique oraculi memor
arietis mactati pellem in Martis lucum dedicavit. Postea
’ Aeetae regi praedictum est se vitam finiturum esse,
si advenae vellus aureum abstulissent. Itaque qua e'rat cru· “
delitate, advenas necari iussit, ut hoc metu ab ora Colchorum

 

27) Herod. (erkl. v. stein, Berlin 1856) VII, 197.
28) VH, 58.

29) VH, 193.

30) V11. 197.

31) Ibidem, cf. schol. Apoll. Rhod. II, 653.

32) Strab. XII, 3, 10.

33) IV, 47.

 

 

 

